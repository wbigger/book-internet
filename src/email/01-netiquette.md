# Netiquette

Le email, i blog, i forum e i gruppi su Whatsapp o Telegram sono degli strumenti utilissimi, ma coinvolgono la sfera _sociale_ dell'individuo e quindi sono soggetti, nel bene e nel male, a tutte le dinamiche sociali che ben conosciamo anche nella vita reale. Imparare a riconoscere un linguaggio ostile e a difendersi da esso nel mondo digitale, può esserci utile anche a fare lo stesso nel mondo reale.

## Flaming
```
ClashFan: Sto giocando all'ultima versione di Clash Royale. È bellissima!

Attacker: Io l'ho provata ma non mi piace per niente, non capisco cosa ci trovi di bello.
Le nuove carte sono senza senso, e dopo pochi minuti mi sono annoiato e ho spento.

ClashFan: Ma che dici?? È stupenda!

Attacker: No! È pessima!
```
E così via.

Qui ci troviamo di fronte ad una discussione in cui una persona ha delle critiche reali, ma le esponde in maniera troppo dura, provocando polemiche e discussioni senza fine. In questi casi, cercate sempre di smorzare i toni. Se vi sentite troppo innervositi, non rispondete: meglio lasciar passare qualche ora e tornare sulla discussione più tardi o il giorno dopo. A volte a caldo possiamo essere stati noi a dare una interpretazione sbagliata ad alcune frasi.

In generale però, state attenti a non ignorare le critiche, ed anzi apprezzatene il valore, anche se le modalità con cui sono state espresse sono brusche.

## Trolling
```
ClashFan: Sto giocando all'ultima versione di Clash Royale. È bellissima!

Attacker: 6 un Kretino tale e KUAle tuo fraTeLLo LOLOLOL!
```
In questo caso l'attaccante non ha evidentemente nessuna buona intenzione, vuole solo creare confusione. Soluzione rapida ed efficace: **ignoratelo**. Se la piattaforma che usate lo permette, bloccatelo o filtrate via i suoi messggi.

Detto questo, può esistere anche un troll etico, se le regole del gioco sono chiare per tutti. Un troll etico è un modo per divertirsi ma bisogna sempre rimanere nei limiti dell'amicizia. Offese, vandalismo e simili non sono mai accettabili. [Qui](https://www.wikihow.it/Trollare) per esempio c'è una lunga lista di suggerimenti per troll: anche se non avete intenzione di trollare, leggerli è estremamente utile anche per riconoscere un troll e capire come ragiona!

# Privacy & Security

"Da un grande potere deriva una grande responsabilità" - Ben Parker

Più le tecnologie evolvono, maggiore è l'impatto nelle nostre vite, maggiore è la nostra responsabilità nel trattare con esse.

## Privacy
Recentemente c'è stato un grande scandalo per cui i dati di Facebook sono stati usati in maniera non autorizzata per influenzare la campagna elettorale americana del 2016. Il CEO di Mark Zuckerberg ha scritto un [post ufficiale](https://www.facebook.com/zuck/posts/10104712037900071) con le proprie scuse, ed una spiegazione dei fatti.

Diverse nuove strategie sono state messe in campo per evitare che queste cose si ripetano, ma la tecnologia evolve continuamente e sicuramente si verificheranno casi simili in futuro. Una cosa è certa: non possiamo solo delegare le multinazionali e le istituzioni di garantire la nostra privacy. Loro devono fare la loro parte, sicuramente, ma noi dobbiamo fare la nostra. Dobbiamo stare attenti ai dati che condividiamo in rete, e verificare per quanto possibile le informazioni importanti, o per lo meno evitare di condividere delle notizie di cui non abbiamo una ragionevole certezza dell'affidabilità con i nostri contatti.

## Security & Safety
In inglese la parola _security_ ha un significato più specifico del nostro termine _sicurezza_: si riferisce infatti in maniera più specifica alla protezione dagli attacchi informatici e da altri possibili danni più o meno dolosi. Il termine _safety_ si riferisce invece più in particolare alla sicurezza fisica delle persone.

Fino a poco tempo fa, solo in alcuni casi specifici problemi di security potevano portare a problemi di safety: aviazione, centrali nucleari, e altri casi specifici. Con l'arrivo cel Web 4.0, è molto più facile che un problema informatico porti a danni sulle persone.

Il 18 marzo 2018, nella città di Tempe, Arizona, per la prima volta una macchina a guida autonoma investe ed uccide un pedone. Per certi versi, potrebbe essere chiamata la prima volta in cui un robot automatico uccide una persona.

Come si fa ad evitare che queste cose accadano in futuro? Ovviamente non si può eliminare completamente il rischio, ma la nostra responsabilità è portare al minimo questo rischio. In quanto informatici, dobbiamo essere _ossessionati_ dalla qualità del nostro lavoro: dobbiamo avere la ragionevole certezza, in ogni momento, che il codice che stiamo scrivendo sia di buona qualità e privo di bug, perlomeno importanti. Solo così potremo costruire un futuro più sicuro per noi e per tutti. Buon lavoro!

# Web 4.0

All'inizio il web era semplicemente un insieme di pagine collegate tra di loro, che facevano a loro volta riferimento a risorse come ad esempio file, immagini, video, e simili. Con il passare del tempo si è evoluto fino alla complessità dinamica che conosciamo oggi. Le farie fasi del web vengono solitamente numerate, con tipico spirto informatico.

Consideriamo ad esempio il sito di una pizzeria. Se c'è solo una pagina statica, con i prezzi delle pizze e l'indirizzo scritto in fondo alla pagina, siamo nel **web 1.0**. In questo caso, c'è una persona che pubblica i contenuti (il gestore), ed altre che li leggono (gli utenti). Se il sito permette di scrivere delle recensioni, passiamo al **web 2.0**, dove non c'è più una distinzione netta tra chi pubblica e chi legge. Se il sito della pizzeria presenta le informazioni in base all'utente che lo visualizza, basandosi sulle preferenze trovate su Facebook, passiamo al **web 3.0**, detto anche _web semantico_.

In questo momento ci stiamo muovendo verso un passo successivo del web, che esce fuori dagli schermi dei nostri computer e smartphone e permea tutti gli oggetti della nostra vita quotidiana: frigoriferi, termosifoni, lampadine, automobili, marciapiedi, strade, cartelli stradali, porte, finestre, scarpe, vestiti, ... potenzialmente qualsiasi cosa! Tutte queste cose, tutti questi oggetti sono collegati a Internet e tra di loro e interagiscono con noi in base a complessi algoritmi. Questa nuova rete viene anche chiamata l'_Internet delle Cose_ (Internet of Things), e come potete immaginare coinvolge moltissime tecnologie: intelligenza artificiale, realtà virtuale ed aumentata, robotica, sicurezza informatica, stampanti 3D, big data, e molto altro ancora.

È un mondo ancora in gran parte da costruire e voi potreste esserne i protagonisti, in un prossimo futuro.

<p align="center">
<img title="industria 4.0" src='./web/industry-4.0-pillars.png' width='90%' style="padding: 30px 0 10px 0;">
</p>

_Immagine: copyright Pearson-Comau 2018_

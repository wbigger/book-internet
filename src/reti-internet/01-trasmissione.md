# Trasmissione dei dati
I calcolatori oggi trasmettono e ricevono dati sotto forma di _valori binari_. Possiamo rappresentare un valore binario in vario modo, ad esempio:
- acceso / spento
- vero / falso
- alto / basso
- 1 / 0

Se il valore binario viene rappresentato come un numero, abbiamo quelli che si chiamano _numeri binari_, detti anche bit, dalla contrazione delle parole inglesi "BInary digiT"

Per comunicare un calcolatore invia una sequenza di bit, e l'altro calcolatore la riceve.

Ad esempio:

    Mio Computer --> 0010101000100100100 --> Computer di destinazione

Una sequenza di bit da sola però non è molto utile, come non è molto utile ascoltare una serie di suoni se non ne capiamo il significato.

Dobbiamo passare ad una fase successiva in cui interpretiamo il dato in arrivo. Questa operazione si chiama _codifica_.

> Perché i calcolatori usano i bit?
> L'elettronica dei calcolatori fin dalla loro nascita è basata su valori logici binari. Non usare i bit significherebbe rivoluzionare completamente la struttura dei computer: c'è qualcuno che ci sta provando, vedi ad esempio i [computer quantistici](https://it.wikipedia.org/wiki/Computer_quantistico).
